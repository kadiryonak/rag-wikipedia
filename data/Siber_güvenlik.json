{
  "title": "Siber güvenlik",
  "content": "Bilgisayar güvenliği, elektronik ortamlarda verilerin veya bilgilerin saklanması ve taşınması esnasında bilgilerin bütünlüğü bozulmadan, izinsiz erişimlerden korunması için, güvenli bir bilgi işleme platformu oluşturma çabalarının tümüdür. Bunun sağlanması için duruma uygun güvenlik politikasının belirlenmesi ve uygulanması gereklidir.\nBu politikalar;\n\nEtkinliklerin sorgulanması\nErişimlerin izlenmesi\nDeğişikliklerin kayıtlarının tutulup değerlendirilmesi\nSilme işlemlerinin sınırlandırılması\ngibi bazı kullanım şekillerine indirgenebilmektedir.\nBilgisayar teknolojilerinde yer alan bilgisayar güvenliğinin amacı ise: \"Kişi ve kurumların bu teknolojilerini kullanırken karşılaşabilecekleri tehdit ve tehlikelerin incelemelerinin yapılarak gerekli önlemlerin önceden alınmasıdır\". Bilgi ve bilgisayar güvenliği daha genel anlamda, güvenlik konularını detaylı olarak ele alan \"güvenlik mühendisliği\"nin bir alt alanı olarak görülmektedir.\nBilgisayar güvenliği geniş anlamda bir koruyucu mekanizma olarak düşünüldüğünde, kişisel veya kurumsal bilgisayarlar için genel olarak aşağıdaki maddelerin hepsinini veya bazılarının uygulanması gerekmektedir:\n\nVirüs koruma yazılımlarının kurulu olması\nBu yazılımların ve işletim sistemi hizmet paketlerinin ve hata düzeltme ve güncellemelerinin düzenli aralıklarla yapılması\nBilgisayarda şifre korumalı ekran koruyucu kullanılması\nKurmuş olduğunuz yazılımların paylaşıma açık olup olmadığının kontrol edilmesi\nBilgisayar başından uzun süreliğine ayrı kalındığında sistemden çıkılması\nKullanılan parolaların tahmininin zor olacak şekilde belirlenmesi\nBu parolaların gizli tutulması ve belirli aralıklarla değiştirilmesi\nDisk paylaşımlarında dikkatli olunması\nİnternet üzerinden indirilen veya e-posta ile gelen dosyalara dikkat edilmesi\nÖnemli belgelerin parola ile korunması veya şifreli olarak saklanması\nGizli veya önemli bilgilerin e-posta, güvenlik sertifikasız siteler gibi güvenli olmayan yollarla gönderilmemesi\nKullanılmadığı zaman İnternet erişiminin kapatılması\nÖnemli bilgi ve belgelerin düzenli aralıklarla yedeklerinin alınması\nEğer Windows kullanıyorsanız güncellemeleri yapmanız\ngibi önlemler, basit gibi gözükebilecek ama hayat kurtaracak önlemlerden bazılarıdır.\n\n\n== Bilgisayar güvenlik mimarisi ==\nBilgisayar güvenlik mimarisi, bilgisayar sistemlerinin ve ağların güvenliğini sağlamak için tasarlanmış bir yapı veya planlama sürecini ifade eder. Temel olarak, bilgisayar güvenliği mimarisi, bilgisayar sistemlerinin ve ağların korunması için kullanılan önlemleri ve bu önlemlerin nasıl uygulanacağını belirleyen bir disiplindir.\nBir bilgisayar güvenlik mimarisi genellikle aşağıdaki unsurları içerir:\n\nGüvenlik Politikaları ve Standartlar: Bir organizasyonun veya sistemlerin güvenlik gereksinimlerini tanımlayan ve belirleyen politika ve standartların oluşturulması.\nGüvenlik Mekanizmaları ve Kontrolleri: Bilgisayar sistemlerinde ve ağlarda kullanılan güvenlik önlemleri, teknik mekanizmalar ve kontroller. Örneğin, kimlik doğrulama, yetkilendirme, şifreleme, güvenlik duvarları, virüs taraması gibi.\nGüvenlik Mimarisinin Tasarımı: Bilgisayar sistemlerinin ve ağların mimarisi üzerinde güvenlik gereksinimlerini entegre etmek. Bu, güvenlik bileşenlerinin nasıl yerleştirileceği, ağ trafiğinin nasıl yönlendirileceği gibi konuları içerir.\nGüvenlik İzleme ve Yönetimi: Sistemlerdeki güvenlik olaylarının izlenmesi, günlük kayıtların incelenmesi ve güvenlik politikalarının uygulamaya konulması.\nEğitim ve Farkındalık: Kullanıcıların güvenlik konusunda eğitilmesi ve bilinçlendirilmesi, güvenlik politikalarına uygun davranmalarının sağlanması.\nBilgisayar güvenlik mimarisi, hem fiziksel hem de dijital tehditlere karşı koruma sağlamayı amaçlar ve genellikle karmaşık bir yapıya sahiptir. Her organizasyonun veya sistemlerin güvenlik ihtiyaçları farklı olduğundan, güvenlik mimarisi her duruma özgü olarak tasarlanmalı ve sürekli olarak güncellenmelidir. Bu, bilgisayar sistemlerinin ve ağların güvenliğini sağlamak için kritik bir öneme sahiptir.\n\n\n== Ayrıca bakınız ==\nBilgi güvenliği\n\n\n== Kaynakça =="
}