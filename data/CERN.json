{
  "title": "CERN",
  "content": "Avrupa Nükleer Araştırma Merkezi veya Fransızca adı olan Conseil Européen pour la Recherche Nucléaire'in kısaltmasıyla CERN, İsviçre ve Fransa sınırında yer alan, dünyanın en büyük parçacık fiziği laboratuvarını yöneten araştırma kuruluşudur. 1954 yılında 12 ülkenin katılımıyla kurulmuş olan CERN'in 23 tam üyesi vardır. İsrail, Avrupa dışında yer alan tek tam üyedir. Türkiye, ortak üye statüsündedir.\n\n\n== Personel ==\nCERN'de yüzlerce bina ve 30000 personel (fizikçiler ve destek personeli) vardır. Bu personelden 100 kadarı kuramsal fizikçilerdir. Diğerleri ise, çeşitli kuramların araştırıldığı deney düzeneklerinin projelerini hazırlayan, yapımını sağlayan ve deneyleri yürüten deneysel fizikçiler ve mühendislerdir. CERN'in kendi personeline ek olarak dünyanın yüzden fazla ülkesinden yaklaşık 10000 kadar fizikçi ve mühendis de CERN'de yer almaktadır.\n\n\n== Bilimsel başarılar ==\n1973: Gargamelle'de nötr akım bulundu.\n1983: W ve Z bozonları UA1 ve UA2 deneylerinde bulundu.\n1995: PS210 deneyinde ilk anti hidrojen atomları üretildi.\n1999: NA48 deneyinde CP simetrisi bulundu.\n2010:38 Antihidrojen atomu saniyenin 6'da 1'i boyunca kapana kıstırıldı.\n2011: Antihidrojen atomları 15 dakika (~1000 sn) boyunca tutuldu.\n2012: Higgs bozonuna benzeyen 125 GeV/c2 kütlesinde bir bozon tespit edildi.\nCERN'de en önemli yer, yeraltındaki Büyük Hadron Çarpıştırıcısı (LHC) denilen parçacık hızlandırıcılarının, olduğu bölgedir. Tarım arazisinin altında kilometrelerce uzanan dev makinelerde proton denilen atom parçacıkları yahut atom çekirdekleri birbirleriyle çok yüksek hızlarda çarpıştırılırlar. Örneğin özel görelilik kuramına göre LHC'deki protonlar ışık hızının %99,999998'sine kadar hızlanınca protonun kütlesi de 7000 katına (7 TeV) çıkacaktır. 1956'da kurulan 28 GeV'lik eşzamanlı proton hızlandırıcısından sonra 1976'da da 450 GeV'lik bir başka hızlandırıcı daha kullanıma girdi. 1981'de geliştirilerek çarpışma halkası olarak kullanılabilecek duruma getirilen bu cihazdan bugün, dönüşümlü olarak parçacık hızlandırıcısı ve çarpıştırıcı olarak faydalanılmaktadır. Çarpışmalar ile bazı kısa ömürlü yeni madde biçimleri bu arada parçacık fizikçilerinin ilgilendiği W ve Z parçacıkları ortaya çıkarılmıştır. CERN, Avrupa'nın fizik alanında Amerika ve Rusya ile yarışa girmesini sağlamıştır.\n\n\n== Üye olan ülkeler ==\nKurucu ülkeler: (1954'ten) \n\n Belçika\n Danimarka\n Almanya\n Fransa\n Yunanistan\n İtalya\n Norveç\n İsveç\n  İsviçre\n Hollanda\n Birleşik Krallık\n Yugoslavya (1961 yılına kadar)\nSonradan katılan ülkeler:\n\n Avusturya 1959\n İspanya 1961\n Portekiz 1985\n Finlandiya 1991\n Polonya 1991\n Macaristan 1992\n Çekya 1992\n Slovakya 1993\n Bulgaristan 1999\n İsrail 2014\n Romanya 2016\n Sırbistan 2019\nOrtak (asosiye) üyeler:\n\n Türkiye 2015\n Pakistan 2015\n Ukrayna 2016\n Hindistan 2017\n Litvanya 2018\n Hırvatistan 2019\nGözlemci üyeler ve uluslararası kurumlar: Avrupa Komisyonu, Amerika Birleşik Devletleri, Japonya, Rusya, UNESCO.\n\n\n== Kaynakça ==\n\n\n== İlgili bağlantılar ==\nATLAS deneyi\n\n\n== Dış bağlantılar ==\n\nResmi sitesi26 Temmuz 2007 tarihinde Wayback Machine sitesinde arşivlendi. (İngilizce)\nCERNTR - Türk CERN Kullanıcıları 5 Temmuz 2018 tarihinde Wayback Machine sitesinde arşivlendi.\nTürk Hızlandırıcı Merkezi (THM) Projesi 5 Aralık 2020 tarihinde Wayback Machine sitesinde arşivlendi."
}